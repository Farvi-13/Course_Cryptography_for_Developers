# Course_Cryptography_for_Developers


# Description of Lab 3
Реалізація знаходиться на гілці Lab_3_Study_of_the_S-block_and_P-block.
Постановка задачі:
Реалізуйте свої власні функції для прямого і зворотного перетворення за алгоритмом S-блоку, а також за алгоритмом P-блоку. Мову програмування для реалізації оберіть на власний розсуд. Таблицю констант для реалізації S-блоку оберіть з рекомендованих, що доступні публічно або сгенеруйте самостійно. Формулу перестановки для реалізації P-блоку оберіть на власний розсуд.
Для S-блоку алгоритмом зворотного перетворення може бути той самий алгоритм, але з застосуванням функції обчислення зворотної таблиці констант. Фактично така функція має приймати таблицю констант для прямого перетворення і повертати таблицю констано для зворотного перетворення.
Важливо написати тести для власної реалізації алгоритмів S-блоку та P-блоку, з метою переконатися в правильності функціонування. Для певного набору даних, якщо виконати послідовно пряме та зворотне перетворення, то маємо отримати початковий набір даних.
Ваш репозиторій на GitHub має містити файли з прокоментованим вихідним кодом та README.md файл з описом завдання, інструкцією щодо запуска коду, приклад визову програми, приклад результату виконання програми. За потреби можете додати перелік залежностей вашої програми та зразки скріншотів.

Інструкція щодо запуску:
Просто запустити файл s-box з директорії S-box. Для p-box так само просто запустити файл в p-box в директорії P-box. 
В обох файлах реалізації вже написані тести для перевірки правильності.

# Description of Lab 4
Реалізація знаходиться на гілці Lab_4_Testing_keys_for_randomness_according_to_the_FIPS-140_standard.

Постановка задачі:
Для виконання практичного завдання вам треба програмно реалізувати стандарт тестування бітових послідовностей  на випадковість (FIPS-140 третьої версії). Вхідними даними до функцій тестування має бути послідовність довжиною 20 000 бітів. Вихідними даними кожної функції тестування має бути логічне значення (true / false), тест пройдений та не пройдений відповідно. У разі якщо послідовність вдало проходить усі чотири функції тестування, програма має звітувати, що 20 000 бітів є достатньо випадковими. В іншому випадку послідовність бітів відхиляється.
Також для зручності тестування програми бажано реалізувати генератор випадкових послідовностей. Принципи його роботи оберіть на власний розсуд, головне щоб у вас вийшло згенерувати послідовність, яка успішно пройде тести на випадковість.
Зберігати і обробляти дані бітової послідовності бажано найбільш ефективним методом з точки зору швидкодії та використання памʼяті.

Інструкція щодо запуску:
Є файл test_methods, в якому продемонстровано роботу 4 тестів

Невеликі деталі реалізації тестів:
В тесті Pokker реалізовані 3 допоміжні функції. А саме для вичеслення суми ряда, для розділення на блоки та для їх підрахунку.
В тесті series_lengths реалізована одна допоміжна функція для підрахування серій.

Пояснення алгоритмів для кожного тесту:
1 Реалізація монобітного тесту
Метою монобітного тесту є перевірка того, чи є число двійкових символів «0» та «1» в послідовності  приблизно таким, як у випадкової послідовності. Тобто чи є загальна кількість одиниць приблизно рівною загальній кількості нулів в послідовності.
Для цього тесту достатньо пройтись по кожному біту в кожному з двох з половиною тисяч байтів і підрахувати кількість одиниць (або нулів). А потім порівняти цю кількість з константами, що зазначені в стандарті. Послідовність з двадцяти тисяч бітів вважається випадковою, якщо кількість однакових бітів потрапляє в діапазон (9654, 10346).

2 Реалізація тесту максимальної довжини серії

Серія – це послідовність одиничних (або нульових) бітів, що з обох боків обрамлена нульовими бітами (або одиничними). Приклади серій можна побачити нижче.
…011110… 	– серія одиниць довжиною 4 біти
…10000001… 	– серія нулів довжиною 6 бітів
Метою тесту на максимальну довжину серії є знаходження кількості бітів в найдовшій серії нулів, та кількості бітів в найдовшій серії одиниць, і порівняння цих кількостей з максимально припустимою у випадкових послідовностях. Згідно зі стандартом (FIPS-140-3) максимальна довжина серії складає 36 бітів. Якщо тестова послідовність має серію більшої довжини, то ця послідовність відхиляється, як не випадкова.

3 Реалізація тесту Поккера

Для реалізації тесту Поккера треба розділити послідовність бітів Y на k не перекриваючих частин, кожна довжиною m. Нехай i буде ітератор послідовностей довжиною m. Мета тесту Поккера полягає у перевірці, чи дійсно послідовності довжиною m кожна приблизно з'являються стільки ж разів, скільки очікується у випадковій послідовності. Для цього треба обчислити параметр X3:

Нехай E(i=1)(2^m) позначає суму ряду від i до 2^m.
x3=(((2^m)/k)*(E(i=1)(2^m)(ni)^2) - k)

Y – довжина всієї тестової послідовності
k – кількість блоків Поккера в послідовності
m – довжина блоку Поккера
i – ітератор блоків Поккера
ni – кількість зустрічання i-го блоку Поккера в послідовності

В процесі тестування послідовності відповідно до тесту Поккера вам треба підрахувати кількість зустрічання кожного з можливих блоків довжиною m. В межах цього завдання використовуйте m = 4. Потім підставити кількості зустрічання блоків до формули розрахунку параметра X3, отримайте значення параметра і порівняйте його з константою, що зазначена в стандарті.
Відповідно до тесту Поккера послідовність вважається випадковою, якщо параметр X3 входить до діапазону (1.03, 57.4). В іншому випадку послідовність відхиляється, як не випадкова.

4 Реалізація тесту довжин серій

Мета тесту довжин серій полягає у перевірці, чи дійсно число нулів та одиниць в усіх серіях послідовності є такими, як і у випадковій послідовності. Для цього треба підрахувати кількість всіх серій одиниць довжиною 1, 2, 3, 4, 5, 6 (та більше) і перевірити кожне число, чи потрапляє воно в відповідний інтервал. Те саме зробити для всіх серій з нулями.
Тестова послідовність вважається випадковою, якщо кількості всіх серій потрапляють у відповідні інтервали згідно з наступною таблицею.

Довжина серії : Відповідний інтервал
1 : 2267 - 2733
2 : 1079 - 1421
3 : 502 - 748
4 : 223 - 402
5 : 90 - 223
6+ : 90 - 223


